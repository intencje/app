Intencje to otwarta wspólnota osób modlących się za siebie. W świetle zapewnień Jezusa Chrystusa „(…) gdzie są dwaj albo trzej zebrani w imię moje, tam jestem pośród nich (Mt 18, 19-20)” towarzyszymy sobie w drodze do Nieba umacniając jedni drugich w wierze, nadziei i miłości. Poczucie wspólnoty zapewniają nam:

* powiadomienia o wzajemnej aktywności,
* możliwość dziękowania za modlitwę, 
* komunikacja za pomocą prywatnych wiadomości,
* dostęp do list intencji osób z naszych lokalnych wspólnot parafialnych,
* możliwość otrzymywania listy intencji z ostatniej godziny, dnia czy tygodnia.

Poświęcając wolny czas ciężko pracujemy nad pełną zgodnością aplikacji z naszą stroną. Motywację do działania czerpiemy z modlitwy i lektury świadectw osób, które za pośrednictwem naszej Platformy Duchowej Łączności doświadczyły szczególnych łask. Oto kilka z nich:

Sheppardd: "Dziękuję Bogu i wam, którzy się modliliście. Ostatnio błagałem was o modlitwę o pracę i dostałem powiadomienie, że jakaś dziewczyna modli się w mojej intencji. Teraz mam pracę, w dodatku taką o jakiej zawsze marzyłem. Zapomniałem nick tej dziewczyny, ale dziękuję Ci."

Ada: "Prosiłam Was o modlitwę w intencji naprawienia mojego związku, żeby Duch Święty otworzył nasze serca na prawdziwą miłość, żebyśmy przebaczyli sobie wszystkie krzywdy i zaniedbania, i wynieśli z tego, co się stało lekcję na przyszłość, a Pan Bóg żeby nas ponownie połączył i czuwał nad nami. Moje prośby zostały wysłuchane. Pan Bóg dał nam jeszcze jedną szansę i odnowił nasze uczucia. Jestem przekonana, że przyczyniliście się do tego, za co dziękuję Wam z całego serca oraz polecam Was w moich modlitwach."

Anna: "Bóg zapłać. To wspaniałe uczucie wiedzieć, że ktoś jeszcze modli się ze mną (…)"

Gdziekolwiek jesteś - w drodze do szkoły, pracy, w kolejce czy w kościele, kimkolwiek jesteś - osobą duchowną czy świecką, starszą czy młodszą - możesz z pomocą naszego serwisu modlić się w intencjach braci i sióstr lub prosić o modlitwę kiedy najbardziej jej potrzebujesz. 

Naszym patronem jest św Izydor z Sewilii - opiekun internautów i informatyków. Opiekę duchową nad serwisem sprawuje ks. Jarosław Hinc – proboszcz parafii św Izydora w Gowinie.

„Dlatego powiadam wam: Wszystko, o co w modlitwie prosicie, stanie się wam,
tylko wierzcie, że otrzymacie” (Mk 11, 24)
